{% include navbar.html %}{% include top-box.html %}
# Prosjekt
I dette kurset skal vi ha et maskinlæringsprosjekt, hvor dere får utfordret dere med å lage faktisk maskinlæringsmodeller. Dere skal gjennomføre arbeidet **enten** alene, eller i gruppe på to.

## Oppgave
I kurset har vi gått igjennom maskinlæringsteknikker som, 
* Nevrale nettverk
* Whisper modellen
* Convolutional neural networks
* LSTM modeller
  
Alle teknikkene over, kan gå under feltet *dyplæring*, og skal inkluderes i prosjektet. I tillegg har vi sett på noen enklere læringsteknikker i starten av kurset, som lineær regresjon, logistisk regresjon, og ulike varianter av beslutningstrær (se kompendium), som gjerne kan brukes for sammenligning av ulike teknikker sin ytelse.

### Krav til oppgaven
Jeg har funnet frem en del eksempel-datasett dere *kan* (les kan, **ikke må**) bruke. Dere står fritt til å velge datasett selv, som dere finner på Internett. Det kan f.eks. være fra Yahoo finance, Kaggle, SSB eller andre sider som har data.

Det er veldig åpne rammer for oppgaven, men oppgaven må inneholde følgende:
* God beskrivelse av datasettet deres.
* Kode, som er kommentert og at dere forklarer hva den gjør.
* Gjerne bruk flere læringsteknikker, for å se hvilke som gjør det best - ved å se på ulike evalueringsmetrikker.
* Dere **må** ha med noe *dyplæring*.
* Det forventes at dere skriver LaTex i Markdown delen av Google Colab, for å forklare hvilke modeller dere bruker. Dette skal ha et matematisk/statistisk fundament, for at dere skal vise deres forståelse av modellen dere bruker.
* Det er bare positivt om dere trekker inn andre læringsteknikker, metrikker etc. fra litteraturen.
* Oppgaven skal leveres i format av en ipynb (Jupyter Notebook), som skal kunne kjøres i Google Colab.
* Kildeliste skal oppgis.

### Vurdering av oppgaven
* Denne semesteroppgaven teller 50% av karakteren.
* Det vil være stor fokus på hvor godt dere har forstått maskinlæringen, og formidler det i oppgaven.
* Det er lov å bruke AI som et hjelpemiddel, for å få hjelp med koding, forståelse etc. - men ting skal være formidlet med egne ord.

### Datasett
Vi har en rekke datasett som er lastet opp eller linket til på GitHub, det finner dere [her](https://github.com/uit-sok-3023-v25/uit-sok-3023-v25.github.io/blob/main/data/README.html).

{% include navbar.html %}{% include top-box.html %}
# Prosjekt
I dette kurset skal vi ha et maskinlæringsprosjekt, hvor dere vil bli utfordret på å lage egne maskinlæringsmodeller. Dere skal gjennomføre arbeidet **enten** alene, eller i gruppe på to.

## Oppgave
I kurset har vi gått igjennom maskinlæringsteknikker som, 
* Nevrale nettverk
* Whisper modellen
* Convolutional neural networks
* LSTM modeller
  
Alle teknikkene over, går under feltet *dyplæring*. Dyplæring **skal** inkluderes i prosjektet. 

I tillegg, har vi sett på noen enklere læringsteknikker i starten av kurset, som lineær regresjon, logistisk regresjon, og ulike varianter av beslutningstrær (decision trees, random forests og boosting - se kompendium), som gjerne kan brukes for sammenligning av ulike teknikker sin ytelse. Dette handler om å kjøre modeller av ulik kompleksitet, da ikke nødvendigvis komplekse modeller er det optimale for en gitt type data. Det er dette *dere* skal få utforske i løpet av arbeid med prosjektet!

### Krav til oppgaven
Jeg har funnet frem en del eksempel-datasett dere *kan* (les kan, **ikke må**) bruke. Dere står fritt til å velge datasett selv, som dere finner på Internett. Det kan f.eks. være fra Yahoo finance, Kaggle, SSB eller andre sider som har data. Uansett hvilke data dere bruker, så **må** dere oppgi dets kilde!

Det er ganske åpne rammer for oppgaven, men oppgaven **må** inneholde følgende:
* God beskrivelse av datasettet deres, og hvor det kommer fra (kilde).
* Kode, som er kommentert og at dere forklarer hva den gjør.
* Dere skal ha en problemstilling knyttet til et datasett. 
* Gjerne bruk flere læringsteknikker, for å se hvilke som gjør det best - ved å se på ulike evalueringsmetrikker.
* Dere **må** ha med noe *dyplæring*, altså nevrale nettverk, CNN, LSTM, ... 
* Det forventes at dere skriver LaTeX i Markdown delen av Google Colab (eller VSCode etc.), for å forklare hvilke modeller dere bruker. Dette skal ha et matematisk/statistisk fundament, slik kurset har, for at dere skal vise forståelse av modellen(e) dere bruker. I tillegg, at dere viser forståelse av hva output'et av modellen betyr, og hva det har å si for problemstillingen deres.
* Det er bare positivt om dere trekker inn andre læringsteknikker, metrikker etc. fra litteraturen.
* Oppgaven skal leveres i format av en ipynb (Jupyter Notebook), som skal kunne kjøres i Google Colab.
* Kildeliste skal oppgis.

### Vurdering av oppgaven
* Denne semesteroppgaven teller 50% av karakteren. Karakter A-F.
* Det vil være **stort fokus** på hvor godt dere har forstått maskinlæring, hva dere har gjort og hvordan dette **formidles** i oppgaven.
* Hvordan dere besvarer problemstillingen, vil vektlegges.
* Å vise breddeforståelse for fagfeltet maskinlæring, som gjerne trekker inn samfunnsøkonomi, teller positivt.
* Det er lov å bruke AI som et hjelpemiddel, for å få hjelp med koding, forståelse etc. - men ting **skal** være formidlet med egne ord. For det første er det juks, og for det andre, hvis man blir tatt, kan det føre til utestengelse. 

### Datasett
Vi har en rekke datasett som er lastet opp eller linket til på GitHub, det finner dere [her](https://github.com/uit-sok-3023-v25/uit-sok-3023-v25.github.io/blob/main/data/README.md).
